---
categories:
- Life
comments: true
date: 2009-12-16T22:59:53Z
slug: desired-programmers
tags:
- Programmer
- Programming
- Software
title: ลักษณะโปรแกรมเมอร์จบใหม่ ที่บริษัทซอฟต์แวร์ต้องการ
url: /2009/12/16/desired-programmers/
wordpress_id: 1036
---

อาทิตย์ก่อน ผมได้มีโอกาสพูดคุยกับสองผู้บริหารของ [Snapplabs](http://www.snapplabs.com/) ครับ มีคำถามหนึ่งที่ผมได้ถามไป และคิดว่าน่าจะเป็นประโยชน์กับคนอื่นๆด้วย คือคำถามที่ว่า **ลักษณะของเด็กจบใหม่ ที่บริษัทซอฟแวร์ต้องการนั้น ควรจะเป็นอย่างไร** ซึ่งก็พอสรุปได้ดังนี้ครับ




  * **Good Background** .. คือควรมีพื้นฐานความรู้ต่างๆที่เกี่ยวข้องกับสายอาชีพอยู่บ้าง อย่างเช่นสาย Web Developer ก็ควรจะรู้ HTML, Javascript, CSS พื้นฐานทั่วไป รวมถึงภาษาฝั่ง Server ก็ควรมีติดตัวอย่างน้อย 1 ภาษาครับ (ของผมก็มีแต่ PHP ที่ติดตัวมา ^^”)

  * **English Skills** .. ทักษะการใช้ภาษาอังกฤษ แค่พอสื่อสารได้ คุยกับฝรั่งรู้เรื่อง ก็โอเคแล้วล่ะครับ .. ทำงานสายนี้ ปฏิเสธไม่ได้จริงๆว่าต้องใช้ภาษาอังกฤษ

  * **Love to Learn** .. กระหายที่จะเรียนรู้สิ่งใหม่ๆ เทคโนโลยีใหม่ๆอยู่ตลอดเวลา ไม่หยุดนิ่งอยู่ที่เดิม รวมไปถึงการพร้อมเรียนรู้สิ่งที่ยังทำไม่เป็น ไม่ปิดกั้นตัวเองหากจะต้องเรียนรู้อะไรใหม่ๆ

  * **Love to help other people** .. ชอบช่วยเหลือผู้อื่น ไม่กั๊ก ไม่หวงความรู้ แบ่งปันสิ่งที่ตนมี ให้กับคนที่ยังไม่มี ข้อนี้สำคัญครับ

  * **Not only ‘What’, but also ‘Why’** .. บางคนรู้หมดว่าโปรแกรมมันทำอะไร ทำยังไง แต่ไม่รู้ว่าทำไปเพื่ออะไร โปรแกรมเมอร์ที่ดี ไม่ควรจะรู้แค่เชิง Technical เพียงอย่างเดียว ในด้าน Logic ก็ควรรู้ไว้ด้วย

  * **Teamwork **.. ข้อนี้ก็สำคัญครับ ในการทำงานร่วมกันเป็นทีม ซึ่งก็คือสามารถทำงานร่วมกับผู้อื่นได้ดี ออกไอเดียต่อทีม มีส่วนร่วมกับทีม และรับฟังความเห็นของเพื่อนร่วมทีมครับ


[![หนทางยังอีกยาวไกล ชีวิตจริงเพิ่งจะเริ่มต้น](https://armno.in.th/wp-content/uploads/2009/12/DSC_2359_thumb.jpg)](https://armno.in.th/wp-content/uploads/2009/12/DSC_2359.jpg)
_หนทางยังอีกยาวไกล ชีวิตจริงเพิ่งจะเริ่มต้น_



หวังว่าจะพอเป็นประโยชน์ และเป็นแนวทางกับเพื่อนๆที่ใกล้จะเรียนจบ และกำลังหางานทำนะครับ .. ส่วนตัวผมเองก็จะพยายามพัฒนาตัวเองให้ดีๆยิ่งขึ้นไปครับผม ^^”
