---
categories:
- Web Development
comments: true
date: 2011-08-19T22:49:27Z
description: Aptana นั้นเป็น IDE ทางเลือกอีกตัวนึงที่น่าใช้ครับ บน Linux (Ubuntu)
  นั้น Aptana ทำงานได้ไวกว่า Netbeans พอสมควรเลยล่ะ
slug: aptana-studio
tags:
- Aptana IDE
- Tools
- Web Development
title: Aptana Studio อีกหนึ่ง IDE สำหรับ Web Developer
url: /2011/08/19/aptana-studio/
---

เดิมทีผมใช้ **[Netbeans IDE](https://armno.in.th/content/netbeans-ide/)** เป็นหลักในการเขียนเว็บ วันนึงเกิดเปลี่ยนเป็น **Aptana Studio** ขึ้นมา (เคย[เขียนแนะนำตอนครั้งก่อนโน้น](https://armno.in.th/2011/07/19/my-web-development-tools/)) ซึ่งผมลองใช้ Aptana Studio มาประมาณเดือนกว่าๆ แล้ว วันนี้จะมาบอกว่าเป็นไง

### ปัญหากับ Netbeans

ปกติที่ผมทำงานทุกวันเนี่ย เครื่องที่ใช้เป็น Ubuntu Linux ครับ ปัญหาที่พบของ Netbeans นั้นเจอบน Linux ทั้งนั้นเลย (สองอย่างนี้ไม่เจอตอนมาใช้ Windows)

* **ทำงานช้า**ในที่นี้คือ ช้ากว่า Aptana นะครับ พิมพ์ๆ ไปจะมี delay หน่อยนึง (พอรู้สึกได้) .. แต่น้องที่ทำงานบอกว่า ยังไง Netbeans ก็ยังเร็วกว่า Eclipse PDT นะ
* **ฟอนต์ไม่สวย** ผมโหลดฟอนต์ [Monaco](http://www.google.co.th/#hl=th&source=hp&q=monaco+font&oq=monaco+font&aq=f&aqi=g1&aql=&gs_sm=e&gs_upl=12744l15015l0l15260l13l9l1l0l0l0l550l1186l2-1.0.1.1l3l0&fp=381eed87222f3b77&biw=1920&bih=979) มาใช้กับ Netbeans แล้วมันดูเห่ยมาก ทั้งที่โปรแกรมอื่นปกติดี

เหตุผลสองข้อนี่แหละครับ ที่ผมเปลี่ยนมาใช้ Aptana Studio

[![image](https://files.armno.in.th/uploads/2011/08/image_thumb.png)](https://files.armno.in.th/uploads/2011/08/image.png)

### เริ่มต้นกับ Aptana

**[Aptana Studio](http://www.aptana.com)** นั้นเป็น IDE จำพวก Eclipse-based ครับ แต่มีทั้งเวอร์ชั่น standalone และแบบที่เป็น plugin ของ Eclipse เท่าที่ดูผ่านๆ จากหน้าเว็บนั้น บอกว่า support ทั้ง **HTML, JavaScript, CSS, Ruby** (รวมถึง Ruby on Rails), **Python** และก็ **PHP** ครับ (ซึ่งเหมือนจะเน้นไปทาง Ruby ซะมากกว่านะ) พร้อมกับมี terminal ให้ในตัว มี Git ติดมาด้วย นอกนั้นก็บลาๆๆ ครับ ตามประสา IDE ทั่วไป

### Aptana เหนือกว่า Netbeans

* **เร็วกว่า** เร็วจริงครับ พิมพ์ปุ๊ป ออกปั๊ป (ไม่มี delay เหมือน Netbeans) เร็วทั้งส่วนการพิมพ์code และก็ code auto-complete ครับผม
* **เยอะ** คือในเมนูมีอะไรให้คุณเล่นเยอะแยะไปหมด พร้อมกับส่วน preference ต่างๆ ปรับค่าได้เยอะกว่า Netbeans (ซึ่งผมรู้สึกว่าเยอะเกินไป)
* **รู้จักแท็ก HTML5, CSS3 เยอะพอสมควร** ด้าน CSS3 นั้นรู้จักไปถึง vendor-prefix ต่างๆด้วย
* **ฟอนต์สวยกว่า Netbeans** .. วกมาเรื่องฟอนต์อีกจนได้

### Aptana ด้อยกว่า Netbeans

* **การจัดระเบียบ code** (code formatting) Aptana นั้น ไม่มีปัญหาเรื่องการจัด code PHP (ถึงคีย์ลัดจะยาวไปหน่อยก็ตาม) ถ้าเป็น PHP+HTML ก็จะแปลกๆ หน่อย แต่ถ้าเป็น PHP + JavaScript (แสดงค่าตัวแปร PHP ใน JavaScript) นั้นก็ Aptana จะเอ๋อแดกไปเลย .. ทั้งหมดทั้งมวลนี้ ใน Netbeans ไม่มีปัญหาเลยครับ (อ้างอิงจากเวอร์ชั่น 7.0.1)
* **เพิ่ม Code Template ยาก** ลองอ่านใน document ดู พบว่าการที่จะทำให้พิมพ์ `co` แล้วกด tab เพื่อยืดให้เป็น `console.log()` นั้น ถึงกับต้องเขียนโปรแกรมภาษา Ruby กันเลยทีเดียว (อืม .. กูไม่ทำก็ได้) ส่วน Netbeans นั้น เพิ่ม code template ได้ง่ายมากๆ
* **ทำงานร่วมกับ Git แบบมึนๆ** ปกติผมใช้ Netbeans เวลาสลับ branch ของ Git (จาก terminal ข้างนอก) เจ้าตัว Netbeans ก็จะรู้ทันทีว่าเปลี่ยน branch แล้ว ส่วน Aptana นั้น สลับไปมาซัก 7 รอบมันถึงจะรู้ตัว ช้ามาก (เว้นแต่ใช้งาน Git ที่ติดมากับ IDE เลย ก็จะไว)
* **งึกๆ งักๆ เมื่อเปิดไฟล์ใหญ่ๆ** แล้วเลื่อนโค้ดขึ้นๆ ลงๆ ตัว editor มันจะหงึกๆๆ เหมือน render ไม่ทัน ตัวหนังสือจะทับๆ กันอยู่นิดนึง ก่อนจะหายไปเอง Netbeans จะไม่ค่อยเจอแบบนี้ครับ
* **Code autocomplete กวนตีนเกิน** คือมันมีหลายคีย์มากที่จะช่วยเติมโค้ดให้เรา (นอกจากการกด tab) และผมก็ไม่รู้ทั้งหมดว่ามีตัวไหนบ้าง แต่บ่อยครั้งเลยที่มันฉลาดเกิน เติมโค้ดที่ไม่ต้องการให้เรา อยากพิมพ์ `.` (จุด) แต่มันดันเติมโค้ดอะไรก็ไม่รู้ให้ ซึ่งไม่ได้เกี่ยวกันเลย
* **เมนูเยอะเกิน** จนไม่รู้ว่าอะไรเป็นอะไร ข้อด้อยไม่ใช่ความเยอะ แต่เป็นความยากในการเข้าถึง พอเข้าถึงแล้ว กลับไม่เข้าใจเลยว่าปรับตรงนี้มันจะเกินอะไรขึ้นวะ

[![image](https://files.armno.in.th/uploads/2011/08/image_thumb1.png)](https://files.armno.in.th/uploads/2011/08/image1.png)

### Aptana กับ Netbeans ด้อยเหมือนกัน

* **ไม่ค่อยเสถียรใน Linux ..** Aptana จะเป็นอาการดับเอง คือโปรแกรมหายไปเลย ต้องเปิดใหม่ ส่วน Netbeans จะชอบค้าง ทำอะไรไม่ได้เลยอยู่ประมาณ 2-3 นาที .. ให้ไปต้มมาม่ารึไง
* **เปิดไฟล์ใหญ่แล้วก็ยังอืดเหมือนเกิน** น่าจะเป็นกับ IDE ส่วนใหญ่ด้วยแหละ กับโค้ด 2000+ บรรทัด

เขียนมาซะเยอะ จะเห็นว่าผมเจอข้อเสียของ Aptana เยอะกว่า Netbeans อีก (และก็บ่นทุก Aptana ทุกวันด้วย) แต่ก็ยังดื้อดึงใช้ Aptana ต่อไปเพราะ Netbeans นั้นให้สู้เรื่องความเร็วกับความสวยงามไม่ได้ ทำงานโค้ดมันก็ต้องมีสุนทรีย์กันบ้างนะครับ ใครอยากเล่นของโหลดมาเล่นดูนะ [Aptana Studio](http://www.aptana.com)

ความสามารถของ Aptana (หรือว่า Eclipse-based IDE) นั้นยังมีที่ผมไม่รู้อีกเยอะครับ คนที่เหมาะจะใช้ Aptana คือคนที่สามารถรีดความสามารถของ IDE ตัวนี้ออกมาให้ได้มากที่สุด .. ซึ่งผมยังนะ ![Smile with tongue out](https://files.armno.in.th/uploads/2011/08/wlEmoticon-smilewithtongueout.png)
