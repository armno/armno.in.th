---
categories:
- Astronomy
comments: true
date: 2008-11-17T17:23:15Z
slug: leonids-meteor-shower-2008
tags:
- Astronomy
- กลุ่มดาวสิงโต
- ดวงจันทร์
- ดาวเสาร์
- ฝนดาวตก
- ลีโอนิดส์
title: ฝนดาวตกลีโอนิดส์ ประจำปีนี้
url: /2008/11/17/leonids-meteor-shower-2008/
---

[ฝนดาวตกลีโอนิดส์ (Leonids Meteor Shower)](http://en.wikipedia.org/wiki/Leonids) เป็นฝนดาวตกที่มีชื่อเสียงอีกครั้งหนึ่งในรอบปี ซึ่งสมาคมดาราศาสตร์ไทย ได้ให้[ข้อมูลของฝนดาวตก](http://thaiastro.nectec.or.th/skyevnt/meteors/2008meteors.html)ลีโอนิดส์ของปีนี้(ในประเทศไทย) ไว้ว่า ฝนดาวตกลีโอนิดส์ **มีอัตราตกสูงสุดในคืนวันนี้** (คืนวันที่ ๑๗ พฤศจิกายน ๒๕๕๑ หรือเช้ามืดของวันที่ ๑๘ พฤศจิกายน ๒๕๕๑) **ที่ประมาณ ๑๐ ถึง ๑๕ ดวงต่อชั่วโมง เริ่มเห็นตั้งแต่เวลาประมาณ ๐๐.๓๐ น. เป็นต้นไป** อุปสรรคสำคัญของเราในคืนนี้ก็คือ **แสงจันทร์รบกวนนั่นเอง** เนื่องจากคืนนี้เป็นคืนแรม ๕ ค่ำ พระจันทร์กลางดึกยังกลมโตอยู่เลยครับ

สำหรับคนที่ต้องการสังเกตฝนดาวตกครั้งนี้ ให้สังเกตไปที่บริเวณ**กลุ่มดาวสิงโต** ซึ่งคืนนี้ขณะเวลาประมาณ ๓ นาฬิกา กลุ่มดาวสิงโตจะอยู่ทางทิศตะวันออก สูงขึ้นไปประมาณ ๒๐ องศา หากหาไม่เจอก็หาดาวเคราะห์ที่สว่างๆบริเวณนั้น ซึ่งก็คือ**ดาวเสาร์**นั่นเอง กลุ่มดาวสิงโตจะอยู่เหนือดาวเสาร์ขึ้นไปนิดหน่อยครับ แต่จะเห็นรึเปล่าผมก็ไม่รู้นะครับ เพราะช่วงนั้น [ดวงจันทร์](https://armno.in.th/content/ดวงจันทร์)อยู่ตรงกลางท้องฟ้าพอดีเลย ยังไงก็ลองลุ้นดูนะครับ

[![leo](https://armno.in.th/wp-content/uploads/2008/11/leo-thumb.png)](https://armno.in.th/wp-content/uploads/2008/11/leo.png)
ตำแหน่งของกลุ่มดาวสิงโตในคืนนี้ โดย _[โปรแกรม Stellarium](https://armno.in.th/content/stellarium)_ ครับ

ขอให้ทุกคนมีความสุขกับการดูดาวนะครับ

ข้อมูลเพิ่มเติมเกี่ยวกับฝนดาวตกลีโอนิดส์

* [Wikipedia.org (En)](http://en.wikipedia.org/wiki/Leonids)
* [International Meteor Organization (IMO)](http://www.imo.net/news/leonids2008?PHPSESSID=33ff308a9194cf0abdeb0d4348273256)
