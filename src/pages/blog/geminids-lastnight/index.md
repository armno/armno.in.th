---
categories:
- Life
comments: true
date: 2007-12-15T16:52:44Z
slug: geminids-lastnight
tags:
- ฝนดาวตกเจมินิดส์
- ภาพถ่ายดวงดาว
title: 'ไปดูมาแล้ว : ฝนดาวตกเจมินิดส์'
url: /2007/12/15/geminids-lastnight/
wordpress_id: 23
---

อากาศที่เชียงใหม่เมื่อคืนหนาวมาก มากกว่าทุกวัน แต่ท้องฟ้าก็เปิดดีครับ  หลังจากที่ผมอ่านหนังสือเสร็จประมาณตีสอง ก็ถึงเวลาที่รอคอย  คือ**การไปดูฝนดาวตกเจมินิดส์**นั่นเอง  ใจจริงอยากดูตั้งแต่สี่ทุ่ม แต่มันทำไม่ได้นี่สิ T-T ไม่เป็นไร

ขับรถออกมากับเพื่อนอีก 2 คน โดยไม่ได้คิดว่าจะไปดูตรงไหนดี  มอชอไม่ได้อยู่ใจกลางเมืองก็จริงครับ แต่ก็หาที่ดูยากอยู่ดี เพราะเขาติดหลอดไฟตามข้างทางเยอะ แถมสว่างอีกต่างหาก  สุดท้ายแล้วผมก็เลือกไป **"อ่างแก้ว"** ครับ เพราะคิดว่าเหมาะที่สุดละ  ไปถึงอ่างแก้ว ก็มีคนไปนั่งดูนอนดูอยู่พอประมาณ ไม่มากครับ  ไปนั่งที่อ่างแก้วก็เห็นท้องฟ้ารอบทิศเลยล่ะ เสียอย่างเดียวที่หลอดไฟกลมๆตรงทางเดินมันสว่างซะจริงๆ ดูดาวลำบากนิดหน่อย แต่ก็โอเคล่ะครับ

แอบตลกนิดนึงที่บรรดาผู้ไปดูฝนดาวตก กลุ่มหนึ่งเป็นกลุ่มของ**สาวประเภทสอง**ครับ  เวลาเห็นดาวตกซักดวงก็จะเกิดอาการที่เขาเรียกกันว่า** "หูย"** ก็ประมาณส่งเสียงร้องเพื่อแสดงอารมณ์  แต่คงเป็นอารมณ์ตื่นเต้นปนสะใจนิดๆนะผมว่า เพราะกว่าจะออกมาให้เห็นเป้งๆซักดวงนี่ก็ซักพักเล็กๆ  จริงๆแล้วผมว่าเมื่อคืนตกเยอะนะครับ แต่ผมมองไม่ค่อยเห็น เพราะท้องฟ้ามีแสงจากเมืองรบกวนค่อนข้างมาก ไอน้ำในบรรยากาศก็เยอะ เราจึงมองไม่ค่อยเห็นดาวตกดวงเล็กๆ  แต่ยังไงผมก็รู้สึกได้ว่ามันมากกว่าที่ผมเห็นแน่นอน  ผมนั่งดูนอนดูอยู่ประมาณ 15 นาที ก็ต้องกลับหอ จริงๆอยากดูทั้งคืนแต่ทนความหนาวกับความหิวไม่ไหว มาดูตัวเปล่าไม่ได้เอาอะไรมาด้วยเลย แล้วยังต้องตื่นเช้าอีก ดีจริง...

เท่าที่ผมลองนับๆดู 2 นาทีจะเห็นดาวตกซัก 3 ดวงได้มั้ง งานนี้ผมเอากล้องถ่ายรูปไปด้วยครับ แต่ไม่ได้ถ่ายดาวตกหรอก กล้องมันตัวเล็กเกินไป คงถ่ายไม่ได้ ผมก็เลยถ่ายดาวไปเรื่อยเปื่อยซะงั้นแหละ คลิกดูรูปใหญ่ได้นะครับ



**กลุ่มดาวนายพราน
**[![DSC02608](https://armno.in.th/wp-content/uploads/2007/12/dsc02608-thumb.jpg)](https://armno.in.th/wp-content/uploads/2007/12/dsc02608.jpg) [![DSC02611](https://armno.in.th/wp-content/uploads/2007/12/dsc02611-thumb.jpg)](https://armno.in.th/wp-content/uploads/2007/12/dsc02611.jpg)



**สามเหลี่ยมฤดูหนาว
**[![DSC02609](https://armno.in.th/wp-content/uploads/2007/12/dsc02609-thumb.jpg)](https://armno.in.th/wp-content/uploads/2007/12/dsc02609.jpg)



**ดาวลูกไก่ กับดาววัว
**[![DSC02610](https://armno.in.th/wp-content/uploads/2007/12/dsc02610-thumb.jpg)](https://armno.in.th/wp-content/uploads/2007/12/dsc02610.jpg)



**กลุ่มดาวสุนัขใหญ่
**[![DSC02614](https://armno.in.th/wp-content/uploads/2007/12/dsc02614-thumb.jpg)](https://armno.in.th/wp-content/uploads/2007/12/dsc02614.jpg)

