---
categories:
  - Life
comments: true
date: 2008-04-03T16:16:20Z
slug: gemini-constellation
tags:
  - M35
  - กลุ่มดาว
  - กลุ่มดาวคนคู่
title: กลุ่มดาวคนคู่
url: /2008/04/03/gemini-constellation/
---

**[กลุ่มดาวคนคู่ (Gemini)](<https://en.wikipedia.org/wiki/Gemini_(constellation)>)** เป็นหนึ่งในกลุ่มดาวเช่นเดียวกับกลุ่มดาวแมงป่องครับ  โดยที่กลุ่มดาวคนคู่นี้ เป็นกลุ่มดาวประจำราศีเมถุน  คนไทยเรียกกลุ่มดาวนี้ว่า **กลุ่มดาวโลงศพ** ครับ ฟังดูสยองๆนะ  แต่ลักษณะของกลุ่มดาวคนคู่นี้  ผมก็ว่าเหมือนโลงศพอยู่เหมือนกันนะครับ  โดยกลุ่มดาวคนคู่นี้ ประกอบด้วยดาวฤกษ์ประมาณ 8 ดวง เรียงตัวกันเป็นรูปคล้ายๆสี่เหลี่ยมผืนผ้า  ตามรูปครับ

![gemini](https://armno.in.th/wp-content/uploads/2008/04/gemini-thumb.jpg)
_กลุ่มดาวคนคู่ จากโปรแกรม Stellarium_

กลุ่มดาวคนคู่  จะอยู่ใกล้ๆกับ[กลุ่มดาวนายพราน](https://armno.in.th/20071209/orion-constellation/) และกลุ่มดาววัวครับ  มีดาวฤกษ์สว่างสองดวงที่สังเกตได้ง่ายครับ  ก็คือ**ดาวคาสเตอร์ (Caster)** กับ **พอลลักซ์ (Pollux)** ครับ ไม่แน่ใจว่าพอลลักซ์นี่เป็นญาติกับพอลล่ารึเปล่า เพราะสวยเหมือนกันเลย

ช่วงเวลาที่เหมาะสำหรับสังเกตกลุ่มดาวคนคู่มากที่สุด  คงเป็นช่วงเดือนธันวาคม และมกราคมของทุกๆปีครับ  เพราะกลุ่มดาวคนคู่จะปรากฎให้เห็นบนท้องฟ้าตลอดคืน  ทางทิศตะวันออกเฉียงไปทางเหนือครับ  อีกทั้งยังเป็นท้องฟ้าช่วงฤดูหนาวอีกด้วย  กลุ่มดาวสวยๆอื่นก็มีเยอะแยะครับ

วัตถุท้องฟ้าอีกอย่างหนึ่งที่น่าสนใจในกลุ่มดาวคนคู่ ก็คือกระจุกดาวเปิด [NGC 2168 หรือ M35](http://www.astropix.com/HTML/B_WINTER/M35.HTM) ครับ  ประกอบด้วยดาวฤกษ์ประมาณ 200 ดวง  อยู่บริเวณเท้าของคนคู่  สามารถสังเกตเห็นได้ด้วยตาเปล่าในคืนที่ท้องฟ้าโปร่งและไม่มีแสงรบกวนครับ

![M35](images/m35.jpg)
_กระจุกดาวเปิด M35 ([ภาพจาก mikeoates.org](http://www.mikeoates.org/))_

สำหรับใครที่ชอบดูฝนดาวตก  กลุ่มดาวคนคู่ก็มีฝนดาวตกเหมือนกันนะครับ  ชื่อว่า [ฝนดาวตกเจมินิดส์](https://armno.in.th/20071207/geminids-meteorite/) ช่วงประมาณเดือนธันวาคมของทุกๆปี

ไว้คราวหน้ามาต่อกันด้วยตำนานของกลุ่มดาวคนคู่กันครับ ขอให้ทุกคนมีความสุขกับการดูดาวนะครับ
