---
categories:
- Photography
comments: true
date: 2012-07-28T14:33:09Z
description: workflow ของรูปรูปหนึ่งของผมบน Instagram นั้นง่ายๆ เลยก็คือ 1. ถ่ายรูป
  2. แต่งรูป 3. อัพโหลดขึ้น Instagram
slug: my-instagram-workflow
tags:
- Camera+
- iPhone
- Photography
title: My Instagram Workflow
url: /2012/07/28/my-instagram-workflow/
---

วันก่อนคุยกับเพื่อนวิศว์เรื่องการถ่ายรูปด้วย [iPhone](https://armno.in.th/2012/02/08/iphone-4s-from-apple-online-store/) ไปจนถึงเรื่อง Instagram เพื่อนนอร์ ([norasath.com](http://www.norasath.com/)) ทักขึ้นมาว่า "กูเชื่อว่ามึงไม่ได้ใช้แค่ Instagram แอพเดียวแน่นอน" ซึ่งก็ยอมรับแต่โดยดีว่าจริงครับ (เลยได้ไอเดียมาเขียนบล็อกซะเลย) ซึ่ง workflow ของรูปรูปหนึ่งบน Instagram นั้นง่ายๆ เลยก็คือ 1. ถ่ายรูป 2. แต่งรูป 3. อัพโหลดขึ้น Instagram

### ถ่ายรูป

![ถ่ายรูปด้วยแอพ Camera+](images/7660127820_ea6c14fbbd_z.jpg)

แอพที่ผมใช้ถ่ายรูปหลักๆ เลยก็คือ **Camera** ที่ติดมากับเครื่องนั่นแหละครับ เพราะว่าเรียกใช้ได้เร็วดีจาก Lock Screen ได้เลย แต่บางครั้งสภาพแสงยากๆ ก็อาจใช้กล้องในแอพ **Camera+** เพื่อแยกจุดวัดแสงกับจุดโฟกัส (ที่แอพ Camera ธรรมดานั้นทำไม่ได้) ซึ่งละเมียดมากกว่านิดหน่อย

![แยกจุดโฟกัสกับวัดแสง](images/7660133190_bbfd8a354c_z.jpg)

### แต่งรูป

![เพิ่ม Clarity ในแอป Camear+](images/7660133812_756c8360e0_z.jpg)

ก็ด้วยแอพ Camera+ แอพเดิม ที่ชอบแอพนี้เพราะว่าใช้ง่าย และฟีเจอร์เทพอย่าง Clarity ก็เปลี่ยนรูปธรรมดาให้ดูดีขึ้นได้ (<del>อ่านรีวิวแอพ Camera+ ได้ที่ AppArai.in.th</del>) รูปที่ถ่ายมาเกือบทุกรูปต้องลองกด Clarity ดูก่อน

![ใส่ effect ในแอป Camera+](images/7660134578_2629533307_z.jpg)

ส่วนฟิลเตอร์ที่มีของ Camera+ นั้นถือว่าพอใช้ได้ ผมก็จะลองจิ้มดูหลายๆ อัน crop เป็นสี่เหลี่ยมจตุรัสได้เสร็จสรรพ

### อัพโหลด

ใน Instagram ผมจะไม่โพสต์รูปทันที แต่จะลองจิ้มฟิลเตอร์ใน Instagram ดูก่อน (ใส่ฟิลเตอร์ซ้อนฟิลเตอร์อีกทีนึง) ทำให้เราสร้างสรรค์รูปออกมาหลากหลายยิ่งขึ้นไปอีก อย่างเช่นรูปที่ทำเป็นขาวดำจากแอพอื่น พอใช้ฟิลเตอร์ใน Instagram อย่าง X-Pro หรือ Early Bird ก็จะกลายเป็นรูป monochrome หรือ sepia ไป

![เลือก filter ใน Instagram](images/7660139688_17296fb5d0_z.jpg)

แต่ก็ใช่ว่าจะมีแต่ข้อดีนะครับ ยิ่งเราแต่งรูปมากเท่าไหร่ คุณภาพของไฟล์ก็ยิ่งลดลงมากเท่านั้น noise อาจจะขึ้นมาบานเบอะได้ครับ (แต่ผมไม่ค่อยซีเรียสกับเรื่องคุณภาพไฟล์เท่าไหร่นัก)

หลักๆ ก็มีแค่นี้ครับ ส่วนของคุณเป็นยังไงกันบ้าง แชร์กันได้นะครับ :)

