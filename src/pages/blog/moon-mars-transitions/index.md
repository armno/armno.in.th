---
categories:
  - Life
comments: true
date: 2008-05-04T02:51:12Z
slug: moon-and-mars-transition
tags:
  - Google
  - Google Mars
  - Google Moon
  - transit
  - ดวงจันทร์
  - ดาวอังคาร
title: ดวงจันทร์บังดาวอังคาร 10 พฤษภาคม นี้
url: /2008/05/04/moon-and-mars-transition/
wordpress_id: 42
---

ข่าวจาก **[สมาคมดาราศาสตร์ไทยครับ](http://thaiastro.nectec.or.th)** วันที่ 10 พฤษภาคม 2551 นี้ จะมีปรากฏการณ์ดวงจันทร์บังดาวอังคารครับ

> วันที่ 10 พฤษภาคม ดวงจันทร์อยู่ในช่วงข้างขึ้น สว่างเกือบครึ่งดวง การบังเริ่มตั้งแต่เวลาประมาณสี่ทุ่ม ขณะนั้นดวงจันทร์อยู่สูงเหนือขอบฟ้าทิศตะวันตกประมาณ 20 องศา หลังจากนั้นอีกเกือบหนึ่งชั่วโมง ดาวอังคารจะโผล่ออกมาที่ขอบด้านสว่างของดวงจันทร์ แต่เป็นเวลาที่ดวงจันทร์และดาวอังคารอยู่ต่ำใกล้ขอบฟ้า
>
> [(วรเชษฐ์ บุญปลอด, สมาคมดาราศาสตร์ไทย)](http://thaiastro.nectec.or.th)

อ่านข่าวนี้ต่อได้ที่ [http://thaiastro.nectec.or.th/skyevnt/occultations/200805mars.html](http://thaiastro.nectec.or.th/skyevnt/occultations/200805mars.html) ครับผม

สำหรับผมแล้ว ไม่แน่ใจว่าคืนวันที่ 10 จะมีโอกาสได้ดูหรือเปล่า เพราะอาจต้องนั่งรถกลับบ้านในคืนนั้นครับ แต่เหตุผลสำคัญอีกประการที่จะทำให้ผมพลาด ก็คือการ "ลืม" นั่นเอง ชอบเป็นปลาทองอยู่เรื่อยเลย

ท่องเน็ตไปเพลินๆ หารูปดวงจันทร์อยู่ ดันไปเจอกับเจ้านี่ครับ **[Google Moon](https://www.google.com/moon)**

![google moon logo](images/moon_res_logo.gif)

เป็น **[Google Map](https://maps.google.com/)** บนดวงจันทร์ครับ ภาพก็ละเอียดดี มีข้อมูลยานอะพอลโลด้วย ลองไปเล่นกันดูนะครับ แล้วก็นี่อีกอันคล้ายๆกัน **[Google Mars](http://www.google.com/mars)**

![google mars logo](images/logo_labs_mars.gif)

แต่ **Google Mars** ยังอยู่ใน **[LABS](https://labs.google.com/)** อยู่เลย ในส่วนของ **Google Mars** นี้ยังไม่ค่อยมีข้อมูลรายละเอียดเท่าใดนัก แต่ก็พอเล่นได้เพลินๆล่ะครับ (ขออภัยที่ไม่ได้เก็บ Screenshot มาให้ดูเป็นตัวอย่างนะครับ พอดีมีข้อจำกัดด้านเวลา ;-)

ช่วงนี้อากาศเปลี่ยนแปลงบ่อย เดี๋ยวร้อน เดี๋ยวฝน ยังไงก็รักษาสุขภาพกันด้วยนะครับ
