---
categories:
  - Astronomy
comments: true
date: 2007-11-18T18:06:00Z
slug: oriontales1
tags:
  - กลุ่มดาวนายพราน
  - ตำนาน
  - นิทานดวงดาว
title: 'ตำนานกลุ่มดาวนายพราน #1'
url: /2007/11/18/oriontales1/
wordpress_id: 12
---

เมื่อวาน วันที่ 17 พฤศจิกายน เป็นคืนที่มีอัตราการตกของฝนดาวตกลีโอนิดส์สูงทีุ่สุด แต่ผมก็พลาดไม่ได้ดู เนื่องจากเมื่อวานที่มหาวิทยาลัยเชียงใหม่ มีกิจกรรมสปอร์ตเดย์ เดินถ่ายรูปสาวๆทั้งวันเลย - -\* ก็เหนื่อยดีเหมือนกัน งานเลิกประมาณเที่ยงคืน ก็เพลียจนไม่อยากทำอะไรแล้ว นอกจากนั้น อากาศก็เย็นๆ แสงรบกวนในเมืองก็เยอะอีก ก็เลยตัดสินใจ ยังไม่ดูดีกว่า แต่ท้องฟ้าเมื่อคืนเปิดดีจริงๆ...

เอาล่ะ เข้าเรื่องกันซักที ช่วงเดือนพฤศจิกายน ถึงเดือนธันวาคมนี่แหละครับที่ผมชอบดูดาวมากที่สุดในรอบปี ก็เพราะมีโอกาสเห็นกลุ่มดาวที่ผมชอบมากที่สุด คือกลุ่มดาวนายพราน ในทุกๆคืน นอกจากกลุ่มดาวนายพรานจะโด่งดังที่สุด ในบรรดากลุ่มดาวฤดูหนาวแล้ว ยังมีเรื่องเล่า ตำนานเกี่ยวกับกลุ่มดาวนายพรานที่น่าสนใจอีกด้วย ซึ่งก็มีหลายเรื่องมากเหมือนกัน ทั้งอียิปต์ กรีก โรมัน แต่สำหรับผมแล้ว ตำนานกรีกน่าสนใจกว่า วันนี้ผมหยิบมาซักเรื่องนึงละกัน เรื่องมันมีอยู่ว่า

**โอไรออน (Orion) **เป็นนายพรานที่มีความสามารถมากที่สุดในหมู่มนุษย์ด้วยกัน ด้วยความยะโสโอหัง เขาอวดอ้างสรรพคุณทางยาของเขาว่า เขานั้นเก่ง ไม่มีสัตว์ตัวไหนทำร้ายเขาได้ และจะสังหารสัตว์ทั่วทั้งโลก ทางด้านเทพีแห่งโลก **ไกอา หรือ กายยา หรือ จีอา (Gaia)** ทรงโกรธเมื่อได้ทราบข่าวดังกล่าว จึงให้แมงป่องไปกำจัดโอไรออนซะ เพื่อปกป้องสัตว์ป่าอันเป็นที่รักของตน โอไรออนถูกน้องแมงป่องตัวกระจ้อย ต่อยจนสิ้นใจ เทพีไกอา จึงให้โอไรออนขึ้นไปเกิดบนท้องฟ้า เป็นกลุ่มดาวนายพราน พร้อมกับแมงป่องน้อยตัวนั้น ก็ไปเกิดเป็นกลุ่มดาวแมงป่อง แต่ให้อยู่กันคนละฟากฟ้า เพราะว่าเป็นอริกันนั่นเอง ดังนั้น เวลาที่เราเห็นดาวนายพราน ก็จะไม่เห็นดาวแมงป่อง ถ้าเห็นแมงป่อง ก็ไม่เห็นนายพราน...

![](images/Orion.jpeg)

แต่ผมก็ชอบกลุ่มดาวทั้งสองดีนะ เพราะว่ามองหาง่าย และก็สวยดีด้วย
_Thanks for image: [novaspace.com](https://www.novaspace.com/)_
