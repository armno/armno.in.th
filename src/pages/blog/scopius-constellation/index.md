---
categories:
  - Life
comments: true
date: 2008-01-06T11:52:17Z
slug: scopius-constellation
tags:
  - กลุ่มดาว
  - กลุ่มดาวแมงป่อง
  - ทางช้างเผิอก
title: กลุ่มดาวแมงป่อง
url: /2008/01/06/scopius-constellation/
wordpress_id: 30
---

วันนี้มารู้จักกลุ่มดาวที่มีชื่อเสียงอีกกลุ่มดาวหนึ่งกันดีกว่าครับ นั่นคือ **กลุ่มดาวแมงป่อง (Scorpius)** นั่นเอง  กลุ่มดาวแมงป่องเป็นหนึ่งในกลุ่มดาวจักรราศรี  ประจำเดือนพฤศจิกายน  เป็นกลุ่มดาวทางซีกฟ้าใต้ครับ  ไปดูรูปกันก่อนดีกว่า

[![scorpius](https://armno.in.th/wp-content/uploads/2008/01/scorpius-thumb.jpg)](https://armno.in.th/wp-content/uploads/2008/01/scorpius.jpg) [![scorpius2](https://armno.in.th/wp-content/uploads/2008/01/scorpius2-thumb.jpg)](https://armno.in.th/wp-content/uploads/2008/01/scorpius2.jpg)
_กลุ่มดาวแมงป่อง จากโปรแกรม [Stellarium](https://armno.in.th/20071220/stellarium-review/)_

โดยกลุ่มดาวแมงป่องนี้  ประกอบด้วยดาวฤกษ์อย่างน้อย** 15 ดวง**  เรียงกันเป็นรูป... จะว่าไงดี รูปแมงป่องนั่นแหละ หรือเหมือนตะขอเบ็ดก็ได้อ่ะ  มีดาวสว่างที่สุดคือ**ดาวปาริชาต หรือ Antares** สังเกตเห็นง่ายเพราะมีสีแดงส้ม คล้ายๆดาวอังคาร  มี[อันดับความสว่างปรากฏ](https://armno.in.th/20071223/appearent-and-absolute-magnitude/)ประมาณ 1 นิดๆ (อยู่ในอันดับ 15 ของดาวฤกษ์ที่สว่างที่สุดในท้องฟ้า , ไม่นับดวงอาทิตย์)  ส่วนดาวที่เหลือก็มีความสว่างปรากฏประมาณ 2 - 3 สังเกตไม่ยากครับ  นอกจากนี้ กลุ่มดาวแมงป่องยังอยู่บริเวณใจกลางทางช้างเผือกอีกด้วย แถวนั้นเป็นแหล่งรวมดาราชั้นนำล่ะมั้ง

ดาวแมงป่องจะปรากฏบนท้องฟ้าตั้งแต่ประมาณเดือนกุมภาพันธ์  ไปจนถึงเดือนกันยายน  โดยเริ่มขึ้นจากทางทิศตะวันออกเฉียงใต้  โดยเอาหัวขึ้นก่อน  จากนั้นเมื่ออยู่กลางท้องฟ้า จะอยู่ตรงกับทิศใต้  โดยลำตัวขนานกับขอบฟ้า ไปจนตกขอบฟ้าครับ  ใช้บอกทิศใต้ได้ดีทีเดียว

อ้อ แมงป่องเป็นอริของ**[นายพราน](https://armno.in.th/20071209/orion-constellation/)**นะครับ ถ้าเห็นแมงป่อง ก็ไม่เห็นนายพราน

ขอให้ทุกคนมีความสุขกับการดูดาวนะครับ
