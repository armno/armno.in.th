---
categories:
  - Life
comments: true
date: 2008-09-23T15:37:09Z
slug: what-is-lhc
tags:
  - LHC
  - หลุมดำ
  - เครื่องเร่งอนุภาค
  - โปรตอน
title: LHC คืออะไร? ทำไมต้องกลัวกัน?
url: /2008/09/23/what-is-lhc/
---

ประมาณสองอาทิตย์ก่อน ข่าวที่ดังข่าวหนึ่ง _(ไม่แพ้ข่าวรัฐบาล – พันธมิตร)_ ก็คือข่าววิทยาศาสตร์เรื่องเครื่องเร่งอนุภาคขนาดใหญ่ที่มีชื่อว่า [LHC (Large Hadron Collider)](https://jusci.net/node/753) ที่หลายๆคนกลัวว่า มันจะทำให้เกิดหลุมดำและกลืนกินโลกทั้งใบให้หายไปในพริบตา! โอ้… ขนาดนั้นเชียวหรือ? ด้วยความที่อยากรู้ จึงไปหาข้อมูลในเน็ตดู แล้วก็ประจวบเหมาะพอดีที่มีรุ่นพี่พรีเซ้นต์งานเรื่องนี้ด้วย เลยได้ความรู้เพิ่มอีกหน่อย

![LHC](images/lhcupdate.jpg)
(ภาพเครื่องเร่งอนุภาคขนาดใหญ่ LHC จาก [home.cern](https://home.cern/news/news/accelerators/cerns-large-hadron-collider-gears-run-2))

แรกเริ่มเดิมทีนั้น ทฤษฎีการกำเนิดจักรวาล **Big Bang** นั้นได้รับการยอมรับจากบรรดานักวิทยาศาสตร์ว่า เป็นทฤษฎีที่น่าเชื่อถือมากที่สุด แต่ก็เป็นธรรมดาของมนุษย์เราครับ ความสงสัยไม่มีที่สิ้นสุด

คำถามมากมายยังคงดังวิ้งๆอยู่ในหัวนักวิทยาศาสตร์เหล่านั้น โดยเฉพาะคำถามที่ว่า **“เราเกิดขึ้นมาได้อย่างไร”** คำถามนี้ก็เป็นปัญหาโลกแตกของวงการวิทยาศาสตร์ แหงสิครับ มีใครเคยไปนั่งดูการเกิด Big Bang มั้ย?

แล้วอยู่ดีๆก็จดหมายจากทางบ้านไปถึงบรรดานักวิทยาศาสตร์เหล่านั้นว่า **“ถ้าไม่เคยดู แกก็ทำขึ้นมาดูเองสิ”** จากนั้นก็มีนักวิทยาศาสตร์หัวใสจากประเทศโลกที่สาม เสนอว่า ถ้าเราทำให้อนุภาคโปรตอนมาชนกันได้ จะเกิดอะไรขึ้น?

ตอนนี้อาจมีคนงงว่า **“โปรตอน”** มันคือะไร จริงๆแล้ว โปรตอนเป็นอนุภาคชนิดหนึ่งอยู่ในอะตอม ซึ่งอะตอมก็คือหน่วยที่เล็กที่สุดของสสารในโลกไงล่ะครับ ถ้ายังนึกไม่ออกอีก ป้าแม้นแนะนำให้กลับไปเรียนเคมีม.ปลายใหม่อีกที

โปรตอนนั้นมีประจุบวก เรื่องนี้แม้แต่เด็กอนุบาลก็ยังทราบกันดีครับ (หา!!) ประจุบวกด้วยกันไม่ชอบกันเท่าไหร่ โปรตอนก็เหมือนกันครับ ถ้าอยู่ใกล้กันจะเกิดแรงผลักกันอย่างรุนแรง อาจถึงขั้นตบกันได้ครับ ถ้าเป็นโปรตอนเพศที่สาม!

เอาเข้าไป … การจะทำให้โปรตอนมาชนกันนั้น จึงเป็นเรื่องยาก ถึงยากที่สุด **ป้าศรี**ซึ่งขายบะหมี่เกี๊ยวอยู่ใกล้ๆป้าแม้น จึงส่งอีเมลไปบอกว่า “แกก็ทำให้มันวิ่งเร็วๆสิ มันจะได้มาชนกันได้ เหมือนจะให้กระเทยสองคนมาจูบกันน่ะ แกบอกเฉยๆมันไม่จูบกันหรอก แกต้องถีบมัน ให้ปากมันมาชนกัน มันถึงจะจูบกันได้” โอ้ว ป้าศรีของเราก็ซาดิสม์นิดๆเหมือนกันนะ

ด้วยเหตุนี้ เครื่อง LHC จึงเกิดขึ้นมา มีหน้าที่เพื่อเร่งความเร็วของโปรตอน ให้มาชนกันได้ไงล่ะครับ… ชนแล้วไงต่อล่ะ? กำลังจะถามแบบนี้ใช่ไหมล่ะ เมื่อโปรตอนชนกันก็จะเกิดอนุภาคใหม่เรียกว่า **Higgs Boson**

นักวิทยาศาสตร์เชื่อว่า Higgs Boson นี่แหละ จะทำให้เรารู้ว่า มวลเกิดขึ้นมาได้อย่างไร ทำไมวัตถุทุกชนิดถึงต้องมีมวล และก็อาจจะตอบคำถามที่ว่า “เราเกิดขึ้นมาได้อย่างไร” ได้ซักที

แต่ก็มีหลายฝ่ายออกมาคัดค้าน บอกว่าการชนของโปรตอน จะทำให้เกิด**หลุมดำ** และดูดเอาโลกของเราให้หายเข้าไปในหลุมดำ โลกของเราก็จะหายไปตลอดกาล ฟังดูน่ากลัวนะครับ แต่มันจะจริงรึเปล่า นี่ก็อีกเรื่องนึง  ซึ่งบรรดาผู้สร้าง LHC ทั้งหลายก็ได้ออกมาปฏิเสธ ว่าโอกาสที่จะเกิดหลุมดำน่ะน้อยมาก ถึงเกิดก็ขนาดเล็กจิ๋ว ทำอะไรไม่ได้หรอกน่า

เครื่อง LHC เริ่มเดินเครื่องตั้งแต่วันที่ 10 กันยายน ที่ผ่านมา จะทำให้เกิดหลุมดำหรือไม อันนี้ผมก็ไม่รู้นะครับ แต่ที่รู้แน่ๆคือ ระบบระบายความร้อนของมันทำงานผิดพลาด ตอนนี้เครื่อง LHC เลยเดี้ยงไปพักใหญ่

ปล. อ่านเอาขำๆนะครับ
