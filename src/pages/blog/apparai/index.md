---
categories:
- Life
comments: true
date: 2011-11-12T18:21:29Z
description: มันเริ่มมาจากการชักชวน "เล่นๆ" ของผมกับเพื่อนๆ อีก 3 คน ว่าอยากทำบล็อกรีวิวแอพมือถือ/แท็บเล็ต
  ดีๆ ซักบล็อกนึง AppArai.in.th จึงถือกำเนิดขึ้น
slug: apparai-review-mobile-apps
tags:
- บล็อก
- รีวิวแอพ iPad
- แอพ iPad
title: แนะนำบล็อกใหม่ AppArai "รีวิวแอพ ตามใจฉัน"
url: /2011/11/12/apparai-review-mobile-apps/
wordpress_id: 1907
---

![AppArai.in.th Logo](https://files.armno.in.th/uploads/2011/11/apparai_logo_2_no_android.png)

มันเริ่มมาจากการชักชวน "เล่นๆ" ของผมกับเพื่อนๆ อีก 3 คน ว่าอยากทำบล็อกรีวิวแอพมือถือ/แท็บเล็ต ดีๆ ซักบล็อกนึง ไม่คิดว่าจะมีใครเอาด้วย แต่ปรากฏว่าทุกคนตอบตกลงหมดเลย บล็อก [AppArai.in.th](http://www.apparai.in.th) จึงถือกำเนิดขึ้นตอนบ่ายวันนั้นเอง

**AppArai - แอพอะไร รีวิวแอพ ตามใจฉัน** .. ก็ตามชื่อครับ รีวิวแอพตามใจพวกเรา ไม่มีกฏเกณฑ์อะไรมาก (ทำเอามัน) สิ่งที่น่าจะเป็นกฏจริงๆ ของพวกเราเพียงข้อเดียวคือ เรารีวิวเฉพาะแอพที่เราใช้งานจริงๆ เท่านั้น ไม่มีพรีวิว ไม่มีแนะนำก่อนเปิดตัว ไม่ใช่การลองเล่นแอพตามกระแสแค่ 10-15 นาทีแล้วเขียนรีวิว .. อารมณ์คงประมาณ ใช้ดีจึงอยากบอกต่อ ไม่ได้หวังอะไร ไม่ได้ค่าโฆษณาด้วยนะเออ

ใจจริงอยากจะเปิด category ใหม่ในบล็อกนี้นะ แต่พอคิดๆ ดูแล้ว ทำกับเพื่อนหลายๆ คนน่าจะสนุกกว่า  สำหรับผมแล้ว รับผิดชอบเนื้อหาส่วนของแอพบน iPad เป็นหลักครับ หลายๆ แอพที่รีวิวไปแล้ว ผมใช้งานเป็นประจำ

ยังไงก็ฝากบล็อกน้องใหม่ [AppArai.in.th](http://www.apparai.in.th) ด้วยนะครับ
