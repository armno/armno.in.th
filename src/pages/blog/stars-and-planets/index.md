---
categories:
- Life
comments: true
date: 2007-11-03T21:12:23Z
description: ความแตกต่างระหว่างดาวฤกษ์กับดาวเคราะห์น้น นอกจากเรื่องแสงสว่างในตัวเองแล้ว ยังมีประเด็นอื่นๆ ที่น่าสนใจอยู่อีกด้วย
tags:
- ดวงดาว
- ดาวฤกษ์
- ดาวเคราะห์
- ดูดาว
title: ความแตกต่างระหว่างดาวฤกษ์ - ดาวเคราะห์
url: /2007/11/03/stars-and-planets-differences/
---

สำหรับดวงดาวที่เรามองเห็นในเวลากลางคืนนั้น เกือบทั้งหมดเป็นดาวฤกษ์ครับ ตามที่เรียนกันมาตั้งแต่เด็กๆ

ถ้ามีคนถามว่า ดาวฤกษ์ หมายถึงอะไร เราก็คงตอบแบบที่ท่องมาตั้งแต่เด็กว่า ดาวฤกษ์ หมายถึง _ดาวเคราะห์ที่มีแสงสว่างในตัวเอง ใช่ไหมล่ะ

เอาล่ะ ถือว่าเป็นคำตอบที่ถูกละกัน แต่แสงสว่าง คงไม่ใช่ประเด็นสำคัญเพียงประเด็นเดียวที่จะตัดสิน ว่าดาวดวงไหนเป็นดาวฤกษ์ หรือดาวเคราะห์

โดยนิยามแล้ว ดาวฤกษ์หมายถึง **ดาวที่สามารถผลิตพลังงานได้ด้วยตัวเอง** มีลักษณะเป็นก้อนแก๊สมวลมหาศาล การที่มันผลิตพลังงานได้เอง ทำให้เกิดแสงส่องสว่างขึ้นได้ ต่างจากดาวเคราะห์ที่มีแสงสว่าง แต่เป็นแสงสะท้อนจากดาวดวงอื่น

ดาวฤกษ์ที่เราเห็นกันทุกวันก็ได้แก่ดวงอาทิตย์ของเรานั่นเอง

![ภาพดวงดาวโดย Ryan Hutton](images/stars.jpg)

_ภาพโดย [Ryan Hutton จาก unsplash.com](https://unsplash.com/photos/Jztmx9yqjBw)_

ส่วน**ดาวเคราะห์**นั้น สหพันธ์ดาราศาสตร์สากล ได้ให้คำนิยามของดาวเคราะห์ไว้ดังนี้ครับ _(24 สิงหาคม 2549)_

1. ไม่ใช่ดาวฤกษ์
2. ไม่ใช่ดวงจันทร์บริวารของดาวดวงอื่น
3. มีแรงดึงดูดมากพอที่จะทำให้โครงสร้างของดาวเป็นทรงกลม
4. เป็นดาวที่โคจรรอบดาวฤกษ์
5. มีขนาดเส้นผ่านศูนย์กลางอย่างน้อย 500 ไมล์

ซึ่งตอนนี้ ดาวพลูโตที่เคยเป็นดาวเคราะห์ดวงที่ 9 ในระบบสุริยะของเรา ก็ไม่ได้เป็นดาวเคราะห์อีกแล้ว แต่กลายเป็น **ดาวเคราะห์แคระ** ไปซะงั้น น่าสงสารจัง

![ภาพดาวพลูโต](images/pluto.jpg)

_ภาพจาก [space.com](https://www.space.com/41769-pluto-planet-definition-debate-rages-on.html)_

เอาล่ะ ดูเหมือนจะเป็นวิชาการมากไปแล้ว เรามาดูเรื่องน่ารู้ของดาวฤกษ์และดาวเคราะห์กันบ้างดีกว่า

1. ดาวฤกษ์เป็นก้อนแก๊สขนาดยักษ์ มวลทั้งหมดของมันอยู่ในสถานะแก๊สที่หนาแน่นยิ่งยวด หรือพลาสมา (แก๊สมีประจุ) แต่ยังไงก็ตาม แก๊สก็ยังเป็นแก๊ส หมายความว่า **ถ้าเราไปถึงดาวฤกษ์ได้ เราสามารถเดินผ่านมันไปได้โดยไม่ชนกับอะไรเลย** เพราะมันเป็นแก๊สนั่นเอง แต่ใครจะทนร้อนไหวล่ะ!
2. นักดาราศาสตร์ประมาณการไว้ว่า จักรวาลของเรามีดาวฤกษ์อยู่ **1,000,000,000,000,000,000,000,000** ดวง!!! (เลข 1 แล้วตามด้วยเลข 0 ถึง 24 ตัว!) [(ที่มา)](https://www.space.com/26078-how-many-stars-are-there.html)
3. ดาวฤกษ์ที่อยู่ใกล้โลกของเรามากที่สุด คือดาว **พร็อกซิมาเซ็นทอรี่** [(Proxima Centauri)](https://en.wikipedia.org/wiki/Proxima_Centauri) ซึ่ออยู่ห่างจากดวงอาทิตย์ของเรา ออกไปประมาณ 4.2 ปีแสง
4. ส่วนดาวฤกษ์ที่สว่างที่สุด (ไม่นับดวงอาทิตย์ของเรา) คือ **ดาวซิริอุส** [(Sirius)](https://en.wikipedia.org/wiki/Sirius) ที่คนไทยเรียกว่า ดาวโจร นั่นแหละ

ขอบคุณแหล่งข้อมูล - [Wikipedia.org](https://th.wikipedia.org/wiki/%E0%B8%94%E0%B8%B2%E0%B8%A7%E0%B8%A4%E0%B8%81%E0%B8%A9%E0%B9%8C), หนังสือ [**เอกภพ เพื่อความเข้าใจในธรรมชาติของจักรวาล**](https://www.se-ed.com/product/%E0%B9%80%E0%B8%AD%E0%B8%81%E0%B8%A0%E0%B8%9E-%E0%B9%80%E0%B8%9E%E0%B8%B7%E0%B9%88%E0%B8%AD%E0%B8%84%E0%B8%A7%E0%B8%B2%E0%B8%A1%E0%B9%80%E0%B8%82%E0%B9%89%E0%B8%B2%E0%B9%83%E0%B8%88%E0%B9%83%E0%B8%99%E0%B8%98%E0%B8%A3%E0%B8%A3%E0%B8%A1%E0%B8%8A%E0%B8%B2%E0%B8%95%E0%B8%B4%E0%B9%81%E0%B8%A5%E0%B8%B0%E0%B8%88%E0%B8%B1%E0%B8%81%E0%B8%A3%E0%B8%A7%E0%B8%B2%E0%B8%A5.aspx?no=9789749656464), [space.com](https://www.space.com)
